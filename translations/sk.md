---
title: Prečo na súkromí záleží
description: Cieľom WhyPrivacyMatters.org je zhromaždiť ľahko zrozumiteľné dôvody, prečo na ochrane súkromia záleží.
lang: sk
layout: default
---

## Dôvody, prečo na súkromí záleží

#### Informácie predstavujú moc. Informácie o Vás predstavujú moc nad Vami. Vaše informácie sú použité na predvídanie Vašich činov a ovplyvňovnanie spôsobu, akým nakupujete, volíte a rozmýšlate.

---
#### Bez súkromia sa možno raz budete báť posudzovania ostatnými a rozhodne sa preto nevyskúšať alebo neučiť nové veci. Aj keď by ste tým nerobili nič zlé.

---
#### Vaše osobné informácie a osobná komunikácia môžu byť účelovo a selektívne použité, aby Vás ukázali v zlom svetle.

---
#### Nie všetky informácie, ktoré máte k dispozícii, môžete aj zdieľať. O zdieľaní informácií, ktoré Vám dôverne poskytli priatelia, rodina alebo kolegovia, nemôžete rozhodovať vy. Bez ohľadu na to, či tieto informácie sprístupňujete vláde, obchodnej spoločnosti alebo iným osobám.

---
#### Uplatňovaním svojho práva na súkromie zároveň zjednodušujete jeho uplatňovanie tým, ktorí ho nevyhnutne potrebujú, ako napríklad aktivistom alebo novinárom - bez toho, aby vyčnievali z davu.

---
#### Nie ste a nebudete posudzovaní iba podľa Vašich vlastných meradiel a štandardov. Rôzni ľudia majú rozličné meradlá a štandardy. Štandardy a normy sa v priebehu času menia. Správanie, ktoré je akceptovateľné dnes, Vám môže byť vyčítané alebo zazlievané zajtra.

---
#### Zdieľanie osobných informácií, a to aj s osobou, ktorej dôverujete, znamená, že tieto sú už mimo Vašu kontrolu. Vždy existuje riziko, že budú neoprávnene sprístupnené alebo predané.

---
#### Medze v spoločnosti sa vytvárajú aj tým, že máme možnosť uchovať časť nášho života v súkromí. Možno raz budete chcieť zamedziť niektorým ľuďom, napríklad bývalým partnerom, zamestnávateľom alebo rodine, aby o Vás vedeli určité veci.

-----

### Ďalšie kroky
Chcete zistiť viac o možnostiach ako si chrániť súkromie? Postupujte podľa [tohto sprievodcu](https://ssd.eff.org) od Electronic Frontier Foundation.

-----
Slovak translation by [zlatovlas](https://www.reddit.com/r/translator/comments/752qcf/english_any_translating_whyprivacymattersorg_a/do4r01v/).
